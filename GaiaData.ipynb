{
 "cells": [
  {
   "cell_type": "markdown",
   "metadata": {},
   "source": [
    "# Gaia data: een korte inleiding\n",
    "\n",
    "In dit notebook wordt een korte uitleg gegeven over de data die in the Gaia catalogus te vinden zijn. De andere notebooks illustreren het gebruik van deze data aan de hand van code geschreven in Python.\n",
    "\n",
    "## Astrometrie\n",
    "\n",
    "Astrometrie is de tak van de sterrenkunde die zich bezig houdt met het nauwkeurig bepalen van de plaats van sterren aan de hemelbol. Door herhadelijk in de loop van de tijd deze plaats te bepalen kan gemeten worden hoe de ster langs de hemel beweegt en hoe ver weg de ster staat. De combinatie van deze gegevens met de snelheid van de ster in de gezichtslijn (gemeten met behulp van het Doppler effect in de spectraallijnen van de ster) vertelt ons hoe de ster door de ruimte beweegt.\n",
    "\n",
    "### Ster coordinaten aan de hemel\n",
    "\n",
    "De plaats van een ster aan de hemel wordt gegeven door de richting naar de ster te beschrijven met twee hoeken die gedefini&euml;erd zijn ten opzicht van een bepaald Cartesisch coordinaten stelsel. De volgende figuur laat zien hoe de plaats van een ster $S$ aan de hemel gegeven wordt door de hoeken $\\alpha$ (rechte klimming) en $\\delta$ (declinatie), die de orientatie van de richtingsvector geven van de oorsprong van het coordinatenstelsel $O$ naar $S$ (waarbij de waarnemer zich in $O$ bevindt).\n",
    "\n",
    "<img src=\"figuren/ster-coordinaten.png\" />\n",
    "\n",
    "Deze hoeken worden in de Gaia catalogus gegeven voor iedere ster en zijn losjes gesproken analoog aan de lengte- en breedtegraad van plekken op aarde (zoals aangegeven met de \"evenaar\" en de richting naar het \"noorden\". De assen van dit coordinatenstelsel (het \"international celestial reference frame\") worden in de praktijk gedefinieerd door de richtingen $(\\alpha,\\delta)$ af te spreken van een vaste verzameling quasars ten opzichte van het massamiddelpunt van het zonnestelsel.\n",
    "\n",
    "in de bovenstaande figuur staat de ster niet alleen in de richting $(\\alpha,\\delta)$, gezien vanuit $O$, maar ook op een afstand $s=|OS|$. De drie-dimensionale positie van de ster in de ruimte is dan:\n",
    "\n",
    "\\begin{equation}\n",
    "    \\begin{pmatrix} x_S\\\\ y_S\\\\ z_S \\end{pmatrix} =\n",
    "    \\begin{pmatrix} s\\cos\\delta\\cos\\alpha \\\\ s\\cos\\delta\\sin\\alpha \\\\ s\\sin\\delta \\end{pmatrix}\\,.\n",
    "\\end{equation}\n",
    "\n",
    "### Eigenbeweging\n",
    "\n",
    "Sterren staan niet stil maar bewegen door de ruimte en dus ook ten opzichte van de zon. Gedurende korte tijdsintervallen bewegen sterren bij benadering met constante snelheid langs een rechte lijn. De beweging van de ster ten opzicht van de waarnemer is te zien als de zogenaamde \"eigenbeweging\" en de \"radi&euml;le\" snelheid. Dit wordt in de volgende figuur ge&iuml;llustreerd.\n",
    "\n",
    "<img src=\"figuren/eigenbeweging-radiele-snelheid.png\" />\n",
    "\n",
    "De ster $S$ bevindt zich op tijdstip $t=0$ op de positie $\\mathbf{s}(0)$ ten opzichte van het referentiepunt $O$ (vectoren worden met vetgedrukte symbolen weergegeven) en beweegt langs een rechte lijn met snelheidsvector $\\mathbf{v}$. Op tijdstip $t$ is de positie dan\n",
    "\n",
    "\\begin{equation}\n",
    "    \\mathbf{s}(t) = \\mathbf{s}(0)+\\mathbf{v}t\\,.\n",
    "\\end{equation}\n",
    "\n",
    "Er zijn twee veranderingen te zien in de positie $\\mathbf{s}(t)$ ten opzichte van het startpunt $\\mathbf{s}(0)$: de afstand $s=|\\mathbf{s}(t)|$ tot de ster is veranderd en ook de richting waarin we de ster zien. De twee richtingen naar de ster worden met de eenheids- (richtings)vectoren $\\mathbf{u}(0)$ en $\\mathbf{u}(t)$ weergegeven en die hebben een onderlinge hoek van $\\Delta\\theta$. De _eigenbeweging_ van de ster is gedefinieerd als de verandering van de eenheidsvector $\\mathbf{u}$ in de tijd en wordt met het symbool $\\mu$ aangeduid:\n",
    "\n",
    "\\begin{equation}\n",
    "    \\boldsymbol{\\mu} = \\frac{d\\mathbf{u}}{dt}\\,.\n",
    "\\end{equation}\n",
    "\n",
    "De _radi&euml;le snelheid_ van de ster is gedefinieerd als de verandering van de afstand met tijd en wordt met $v_\\mathrm{rad}$ aangeduid:\n",
    "\n",
    "\\begin{equation}\n",
    "    v_\\mathrm{rad}=\\frac{ds}{dt}\\,.\n",
    "\\end{equation}\n",
    "\n",
    "De relatie van eigenbeweging en radi&euml;le snelheid to the snelheidsvector $\\mathbf{v}$ staat in de figuur aangegeven. De snelheidsvector van de ster kan ontbonden worden in een component langs de gezichtslijn (de radi&euml;le snelheid $v_\\mathrm{rad}$) en een component loodrecht op de gezichtslijn, $\\mathbf{v}_\\mathrm{tan}$, die de _tangenti&euml;le_ snelheid genoemd wordt omdat hij langs de raaklijn aan de hemelbol ligt. Zoals in de figuur te zien is zal de ontbinding van $\\mathbf{v}$ verschillend zijn op de tijdstippen $t=0$ en $t$ en dat betekent dus dat de eigenbeweging en radi&euml;le snelheid van een ster in de loop van de tijd van waarde veranderen. In de praktijk is dit voor de meeste sterren te verwaarlozen over de tijdschalen waar bijvoorbeeld Gaia zijn metingen doet en de kunnen we bij benadering zeggen dat $v_\\mathrm{rad}$ gegeven wordt door de projectie van $\\mathbf{v}$ langs $u$\n",
    "\n",
    "\\begin{equation}\n",
    "    v_\\mathrm{rad} = \\mathbf{v}\\cdot\\mathbf{u}\\,,\n",
    "\\end{equation}\n",
    "\n",
    "en dat de eigenbeweging gegeven wordt door de verhouding tussen de tangenti&euml;le snelheid en de afstand $s$\n",
    "\n",
    "\\begin{equation}\n",
    "    \\mu = \\frac{v_\\mathrm{tan}}{s} \\quad\\text{met}\\quad v_\\mathrm{tan} = \\sqrt{v^2-v_\\mathrm{rad}^2}\\,.\n",
    "\\end{equation}\n",
    "\n",
    "In de laatste vergelijking gebruiken we dat $s$ veel groter is dan $vt$ en dus kunnen we de hoek $\\Delta\\theta$ (gegeven door $\\tan(\\Delta\\theta) = v_\\mathrm{tan}t/s$) schrijven als $v_\\mathrm{tan}t/s$, waarbij $\\mu=\\Delta\\theta/t$.\n",
    "\n",
    "### Parallax\n",
    "\n",
    "Naast de verplaatsing van sterren aan de hemel door hun beweging ten opzichte van de zon is er nog een andere verplaatsing van sterren aan de hemel die jaarlijks plaatsvindt als gevolg van de draaiing van de waarnemer (Gaia of een waarnemer op aarde) in zijn baan om de zon. Dit is in de volgende figuren ge&iuml;llustreerd:\n",
    "\n",
    "<img src='figuren/parallax.png' style=\"margin: 0px 10%\"/> <img src='figuren/parallax-simple.png' />\n",
    "\n",
    "In de figuur links staat de ster $S$ op afstand $s$ van de zon en wordt continue in de gaten gehouden in de loop van een jaar. Dat wil zeggen we meten continu de richting naar de ster. Omdat wij ons in een baan om de zon bevinden verandert constant de richting naar de ster een klein beetje en dit weerspiegelt zich als een jaarlijkse beweging van de ster aan de hemel langs een ellips (de projectie van de baan van de waarnemer op de hemelbol). De halve lange as van de ellips, in hoekmaat, is de zogenaamde _parallax_, weergegeven met het symbool $\\varpi$ (een ander schrijfwijze van $\\pi$ om verwarring met het betreffende getal te voorkomen). Zoals in de figuur aangegeven is de afstand van de zon tot de aarde bekend (1 AU, &eacute;&eacute;n astronomische eenheid ofwel $149\\,597\\,870\\,700$ meter) en kan, als de parallax gemeten is, de afstand tot de ster uitgerekend worden als (zie figuur rechts):\n",
    "\n",
    "\\begin{equation}\n",
    "    s = \\frac{1\\text{ AU}}{\\tan\\varpi} \\approx \\frac{1\\text{ AU}}{\\varpi}\\,,\n",
    "\\end{equation}\n",
    "\n",
    "waarbij we gebruik maken van het feit dat $s$ vele malen groter is dan 1 AU. \n",
    "\n",
    "We zijn hier uitgegaan van een perfect cirkelvormige baan voor de waarnemer (Gaia). In werkelijkheid is de baan van Gaia elliptisch en dat wordt in rekening gebracht door de parallax als parameter mee te nemen in een model dat bescrhijft hoe de ster zich aan de hemel verplaatst in de loop van een jaar als gevolg van de baanbeweging van Gaia. In dit model zit een bescrhijving van de baan van Gaia die dus ook met hoge nauwkeurigheid bekend moet zijn. \n",
    "\n",
    "### Eenheden in de astrometrie\n",
    "\n",
    "Sterren staan zeer ver weg van de zon en dat betekent dat de parallaxen en verplaatsing langs de hemel (eigenbeweging) meestal veel kleiner zijn dan een boogseconde. Een boogseconde is 1/3600ste van een graad, ofwel $\\pi/(180\\times3600)=4.85\\times10^{-6}$ radiaal. Bijvoorbeeld de parallax de dichtsbijzijnde ster, Proxima Centauri, is $0.7865$ boogseconde wat betekent dat de afstand $268\\,000$ AU is. Om de afstandseenheden hanteerbaar te houden is er afgesproken dat per definitie een ster met een parallax van 1 boogseconde ('arcsecond' in het engels) op een afstand van 1 parsec (pc) staat\n",
    "\n",
    "\\begin{equation}\n",
    "    s \\text{ [pc]} = \\frac{1}{\\varpi \\text{ [}''\\text{]}}\\,,\n",
    "\\end{equation}\n",
    "\n",
    "met boogseconde aangegeven met $''$. Een afstand van 1 pc komt dus overeen met $180\\times3600/\\pi\\text{ AU}=206264.8$ AU. In de Gaia catalogus worden parallaxen in eenheden van milli-boogseconde ('mas' van milliarcsecond) gegeven. Bedenk dat $1$ mas$ = 4.85\\times10^{-9}$ radiaal! In dat geval geldt\n",
    "\n",
    "\\begin{equation}\n",
    "    s \\text{ [pc]} = \\frac{1000}{\\varpi \\text{ [mas]}}\\,.\n",
    "\\end{equation}\n",
    "\n",
    "De eigenbeweging wordt in de Gaia catalogus gegeven met eenheden van milli-boogseconde per jaar, mas/yr.\n",
    "\n",
    "## Radi&euml;le snelheid\n",
    "\n",
    "Uit de bovenstaande figuren en uitleg volgt dat in principe $v_\\mathrm{rad}$ te meten is door middel van astrometrische waarnemingen. Men zou de verandering in parallax van een ster kunnen relateren aan de radi&euml;le snelheid. In de praktijk is dit effect voor de meeste sterren te klein en wordt de radi&euml;le snelheid apart gemeten met behulp van het Doppler effect dat te zien is in de spectra van sterren. De volgende figuur laat een voorbeeld zien van een sterspectrum gemeten met Gaia.\n",
    "\n",
    "<img src='figuren/HIP86564-rvsonly-mod.png' />\n",
    "\n",
    "In het spectrum zijn verschillende absorptielijnen te zien veroorzaakt door de elementen ijzer (Fe) en calclium (Ca) die aanwezig zijn in de atmosfeer van de ster. De verschuiving van de golflengte waar de absorptielijnen waargenomen worden ten opzichte van hun laboratorium golflengte op aarde vertelt ons de radi&euml;le snelheid van de ster. De eenheid van deze snelheid in de Gaia catalogus is km/s. Deze snelheid kan een positieve waarde hebben, wat erop duidt dat de ster zich van de zon af beweegt, of een negatieve waarde, wat betekent dat de ster zich naar de zon toe beweegt."
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.6.7"
  }
 },
 "nbformat": 4,
 "nbformat_minor": 2
}
